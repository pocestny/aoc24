<h3>Prvá časť</h3>
<p>
Opäť úloha, kde využijeme naáš predpripravený typ ~Pos~ a veci okolo, ktoré môžeme <q>copy-paste</q> vložiť na začiatok programu.
Ďalej môžeme spraviť niekoľko rozhodnutí, ktoré sú do veľkej miery vecou vkusu. Určite si niekde treba pamätať vstup. Jedna možnosť je pamätať si ho ako
~vector<vector<int>>~ a prečítať napr. takto:
</p>

@10_1@

<p>
Iná možnosť je pracovať priamo so vstupným reťazcom znakov (a myslieť na to, že ak chceme hodnotu čísla, treba vždy odrátať ~'0'~).
</p>

@10_2@

<p>
Ďalšie rozhodnutie sa týka prístupu k vstupnej mape. Bude totiž častokrát treba kontrolovať, či sme pri rátaní pozície nevyšli za okraj.
Buď to urobíme tak, že na zisťovanie hodnôt urobíme pomocnú funkci, napr.
</p>

@10_3@

<p>
alebo použijeme techniku <q>zarážky</q> (sentinel) a už pri čítaní vstupu si vyrobíme väčšie pole, ktoré bude na okrajoch mať hodnoty menšie ako ~0~,
(ak používame priamo znaky, tak napr. ~'#'<'0'~)
napr.
</p>

@10_4@

<p>
Ďalšia vec, ktorá sa pri riešení môže hodiť, je ~set~. Ak si chceme pamätať množinu kľúčov, ale nepotrebujeme k nim mať hodnoty, môžeme spraviť napr.
~map<string,int> m~ s tým, že hodnota nás nikdy nebude zaujímať, pôjde iba o to, či daný string ~s~ je v m, t.j. či ~m.find(s)!=m.end()~. Aby sme nemuseli
udržiavať zbytočné hodnoty, existuje typ <q>množina</q>, t.j. môžeme mať napr. ~set<string> m~. Pridať a ubrať vieme pomocou ~m.insert(s)~ a ~m.erase(s)~.
Zisťovať, či ~s~ je v ~m~ vieme rovnako ako v mape, a rovnako vieme mať počet prvkov ~m.size()~. Iterovanie cez množinu teraz poskytuje priamo hodnoty 
(a nie ~pair<key,val>~ ako pri ~map~), čiže
napr. cyklus ~for(const string &s: m) { ... }~ pôjde cez všetky stringy v ~m~ (v lexikografixky usporiadanom poradí). To ~const~ hovorí, že
nakoľko ideme priamo cez stringy, ktoré sú v množine a nerobíme ich kópie, nesmieme ich meniť. Cyklus ~for(string s: m) { ... }~ pôjde rovnako 
cez prvky množiny, ale vždy urobí lokálnu kópiu. Skrátene môžeme písať ~for(auto &s: m) { ... }~ resp. ~for(auto s: m) { ... }~.
No a pre úplnosť: rovnako, ako je ~unordered_map~ je aj ~unordered_set~.
</p>

<p>
No a napokon, jedna z možností riešenia je použiť rekurziu (t.j. funkciu, ktorá volá sama seba, viď. kapitola 11).
</p>

<button class="btn btn-primary btn-small" id="button-10a.i" onclick="ukaz('10a.i')"> iteratívne riešenie </button>
<div class="hidden" id="riesenie-10a.i">

<p>
Jedna možnosť je takáto: budem prechádzať cez vstup a vždy, keď nájdem nulu, zrátam, na koľko deviatok vedú cesty.
Najprv sa pozriem na všetky susedné políčka a zapaätám si (v množine ~pos[1]~), ktoré z nich sú jednotky. Potom prejdem cez všetky 
pozície z ~pos[1]~ a pre každú spravím to isté: pozriem sa na všetky susedné políčka a zistím, ktoré z nich sú dvojky a tie pridám do ~pos[2]~.
Keď toto spravím pre všetky prvky z ~pos[1]~, v ~pos[2]~ budú všetky políčka, do ktorých vedie (správna) cesta dĺžky 2. Potom budem prechádzať 
prvky z ~pos[2]~ a ich susedné políčka, na ktorých je trojka, budem ukladať do ~pos[3]~ atď. Celé by to mohlo vyzerať takto (dajme tomu, že
vstup budem mať v stringoch so zarážkou)
</p>

@10a@

<p>
Za povšimnutie stojí, že keď v cykle pre ~l~ prečítam prvky z ~pos[l-1]~, tak ~pos[l-1]~ už nikdy nebudem potrebovať. Namiesto 10 množín by mi teda stačili dve:
jedna z ktorej čítam a druhá, do ktorej píšem. 
</p>

</div>

<div style="padding-top:35px;"> </div>

<button class="btn btn-primary btn-small" id="button-10a.r" onclick="ukaz('10a.r')"> rekurzívne riešenie </button>
<div class="hidden" id="riesenie-10a.r">

<p>
Pri rekurzívnom riešené budem opäť prechádzať vstupom a vždy, keď nájdem nulu, zistím, do koľkých deviatok sa z nej dá dostať. Teraz budem ale skúšať všetky možnosti takto.
Chcem urobiť funkciu, ktorá mi povie, do ktorých deviatok sa viem dostať (korektnou cestou, t.j. cestou, ktorá vždy zvýši hodnotu o 1) z pozície, kde stojím.
Keď stojím na deviatke, je to jednoduché - jediná pozícia je tá, na ktorej som. Keď stojím na niečom inom, napr. na políčku ~v~, tak sa pozriem na všetky susedné
políčka a pre každé z nich, na ktorom je ~v+1~ urobím to isté: zistím, do ktorých deviatok sa z neho viem dostať. V nasledujúcom programe je funkcia ~test~, ktorá robí presne toto:
do globálnej premennej ~set<Pos> tr~ uloží tie pozície deviatok, do ktorých sa dá dostať z aktuálnej pozície ~p~.
</p>

@10a.rec@

</div>

<hr/>
<h3>Druhá časť</h3>

<p>
V tejto časti treba zrátať nielen počet deviatok, kam sa vieme dostať, ale celkový počet ciest, ktorými sa vieme dostať do nejakej deviatky. 
Tu si treba dať pozor, že pre dlhšie vzdialenosti by ten počet ciest mohol rásť dosť rýchlo. Keby čísla boli usporiadané po uhlopriečkach takto
</p>


<div style="text-align:center;width:100%!important;">
<script type="text/tikz">
\begin{document}
  \definecolor{primary}{HTML}{62C4FF}
  \definecolor{yellow}{HTML}{FFFF00}
  \usetikzlibrary{calc,arrows.meta,decorations.pathreplacing}
  \begin{tikzpicture}[
      yscale=0.6, % 1.1
      xscale=0.6,
      font={\sffamily\fontsize{14pt}{32}\selectfont},
      line width=1pt,
      thick/.style={line width=2pt},
      very thick/.style={line width=4pt},
      line cap=round,
      brace/.style args = {#1/#2}{
            decorate,
            decoration={brace, amplitude=5pt,
                        pre=moveto,pre length=1pt,post=moveto,post length=1pt,
                        raise=#1,
                        #2,% for mirroring of brace
                        }
                      , thin},
      ant/.style={draw=white,circle,fill=primary}
    ]

  \foreach\y in {0,...,9} {
  \foreach\v[count=\x from 0] in {\y,...,9} {
    \pgfmathtruncatemacro{\tmp}{(9-\v)*10}
    \node[primary!\tmp!white]  at (\x,-\y) {\v};
  }
  }


  \end{tikzpicture}
\end{document}
</script></div>

<p style="padding-top:35px;">
tak každá cesta dĺžky 9, ktorá ide v každom kroku doprava alebo dole, by prišla do deviatky. Takých ciest je $2^9=512$, čo nie je veľa. Keby nás ale zaujímali napr. cesty dĺžky 40,
bolo by isch $2^{40}=1\,099\,511\,627\,776$. Rekurzia, ktorá skúša všetky cesty, by preto bola príliš pomalá, kým iteratívne riešenie, ktoré by si pre každé políčko pamätalo, koľkátimi cestami 
sa doňho vieme dostať, by stále išlo rýchlo.
</p>

<p>
Keďže máme iba krátke cesty, tieto úvahy nie sú potrebné a obe riešenia prejdú rovnako dobre.
</p>

<button class="btn btn-primary btn-small" id="button-10b.i" onclick="ukaz('10b.i')"> iteratívne riešenie </button>
<div class="hidden" id="riesenie-10b.i">

<p>
Idea riešenia je rovnaká ako v prvej časti: pre každé políčko s nulou sa pozriem na štyri susedné políčka a zapamätám si všetky pozície, na ktoré sa viem dostať (to sú tie, na ktorých je jednotka).
Na rozdiel od prvej časti, tu si ale budem pamätať nielen množinu pozícií na ktoré sa viem dostať, ale pre každý pozíciu aj počet rôznych ciest, ktorými sa tam viem dostať.
Potom bude platiť, že ak je nejaké políčko, napr. 5, a má suseda 6, tak všetky cesty, ktoré vedú do 5ky viem predĺžuť do 6ky. Zároveň cesty, ktoré do 6ky prídu z rôznych susedov, musia byť určite rôzne.
Preto stačí v programe malá úprava: namiesto ~vector<set<Pos>> pos(10)~ budeme mať ~vector<map<Pos,int>> pos(10)~, kde si pre každú pozíciu pamätáme počet ciest, ktorými sa tam vieme dostať.
Výsledný program môže vyzerať napr. takto:
</p>

@10b@

</div>

<div style="padding-top:35px;"> </div>

<button class="btn btn-primary btn-small" id="button-10b.r" onclick="ukaz('10b.r')"> rekurzívne riešenie </button>
<div class="hidden" id="riesenie-10b.r">

<p>
Rekurzívnemu riešeniu tiež stačí len malá úprava - namiesto globálnej množiny ~set<Pos> tr~, kde sme si pamätali dosiahnuté pozície (každú iba raz), tak vždy, keď prídeme do deviatky (t.j. nájdeme ďalšiu cestu),
tak zvýšime počet nájdených ciest:
</p>

@10b.rec@

</div>


